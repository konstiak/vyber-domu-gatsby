---
title: "Štúdia 1"
link:
builtArea: 117
usedArea: 145.5
livingArea: 80.4
---

##### Poznámky:
- Chýba nám alternatíva na vnútornú dispozíciu. Keď to nemáme s čím porovnať, ťažšie sa nám uvažuje.
- WC môže byť súčasťou kúpelne. Rozmysleli sme si, že netrváme na tom, aby boli osobitne.
- Uvedomili sme si, že nám chýba šatník na sezónne veci pre deti.
- Pracovňu v spálni by sme chceli umiestniť tak, aby bola skrývateľná.

##### Plusy:
- Návrh je praktický - efektívne využíva priestor v dome.
- Skladové priestory pri aute sú dostatočne veľké a určite ich využijeme. Ťažko sa nám budú robiť kompromisy pri ich zmenšovaní.
- Priestor medzi domom a plotom 3m na prístup vozidlom na terasu.
- Pekný priestor za domom (južná strana). Dosť miesta na sedenie a vystúpená stena ráno odtieni východné slnko.
- Zachytenie západného slnka v spoločenskej miestnosti.
- Veľký prístrešok pre autá. Dobrý hlavne v zlom počasí na hranie pre deti. Ale stále diskutujeme, či 2 autá alebo 1 a 1 na príjazdovej.

##### Mínusy:
- Malá vstupná chodba. Uvedomili sme si, že tam budeme potrebovať štedrejší priestor. Chýba nám tam lavica na prezúvanie/obliekanie detí.
- Spoločenská miestnosť sa nám zdá úzka. Hlavne na úrovni schodiska nám vzdialenosť 90 cm od stola príde úzka. Celkovo by sme uvítali menší pomer strán v tejto miestnosti.
- Horná kúpelňa je príliš veľká. Môže byť menšia na úkor izieb.